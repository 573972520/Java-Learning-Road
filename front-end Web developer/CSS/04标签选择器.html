<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
    <meta http-equiv="Content-Type" content="text/html;charset=utf-8">
    <title></title>
    <style type="text/css">

        p{
            color:blue;
            font-weight: bolder;
            text-indent: 30px;
            letter-spacing: 3px;
            text-align: center;
        }
        h2{
            color: blue;
            text-align: center;
        }

    </style>
</head>
<body>
<h2>《九张机》</h2>

    <p>宋 无名氏</p>

    <p>一掷梭心一缕丝，连连织就九张机，从来巧思知多少，苦恨春风久不归。</p>

    <p>一张机，织梭光景去如飞。兰房夜永愁无寐。呕呕轧轧，织成春恨，留着待郎归。</p>

    <p>两张机，月明人静漏声稀。千丝万缕相萦系。织成一段，回纹锦字，将去寄呈伊。</p>

    <p>三张机，中心有朵耍花儿，娇红嫩绿春明媚。君需早折，一枝浓艳，莫待过芳菲。</p>

    <p>四张机，鸳鸯织就欲双飞。可怜未老先白头，春波碧草，晓寒深处，相对浴红衣。</p>

    <p>五张机，芳心密与巧心期。合欢树上枝连理，双头花下，两同心处，一对化生儿。</p>

    <p>六张机，雕花铺锦未离披。兰房别有留春计，炉添小篆，日长一线，相对绣工迟。</p>

    <p>七张机，春蚕吐尽一生丝。莫教容易裁罗绮，无端剪破，仙鸾彩凤，分作两般衣。</p>

    <p>八张机，纤纤玉手住无时。蜀江濯尽春波媚。香遗囊麝，花房绣被，归去意迟迟。</p>

    <p>九张机，一心长在百花枝。百花共作红推被，都将春色，藏头裹面，不怕睡多时。</p>

</body>
</html>